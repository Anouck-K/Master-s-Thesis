god miin
Ma
ōtrēt de neghēde ure riep iħc ute mꝫ grotʼ
stēmē hely . hely lamazabatani Dat es mi
god alse wat hebdi mi ghelatē Ende selke
aldaer staende e dat horēde seiden . Dese
roept helyam e de .i. ute hen stappās lo-
pende ene spongie ghenomē vulde hi se
mꝫ edeke ende weghese anerriet e gaf
hem te drenkene Maerde andere seiden
Ghedoeghꝫ sie wi ochte helyas comen sal
hem vriende E iħc andʼwʼf roepende met
grotʼ stēmen hethi ute dē gheest E siet dat
velū dies tempels es ghescoret in tweē delen
van den ouʼsten toten nedʼsten . E de erde es
beroret E de stene sijn ghescoret E de gra
ue sijn ontploken . E vele lichamē dʼ heile-
ghē die sleʼpen vʼstōdē op . E utegaēde uten
grauen na sine op vʼstānesse quamē se ī de
heileghe stat e oppenbaerdē velē E centu
ryo e die mꝫ hem waren iħm hoedende
siende de beroeringhe dʼ erden e die din
ghe die ghesciedē vresedense hen sere seg
ghen de waerleke dese was gods sone
E daer waren vele wiue van verren die
iħm warē gheuolghꝫ van galilea hē dienēde
thʼs
Ōdʼ dewelke was maria magdalena ende
maria iacobi E iosephs moedʼ E de moedʼ
dʼ sonen zebedei E alst spade was ghemakꝫ
quā erehande rike mensche mꝫ namē ioseph
vā arymathya e diᵉ hi was iħc ionghʼe Dese
ghinc te pylatū e . iesch ihesus lichame -
Doe gheboet pylatus dē lichame hē te gheue
ne E ghenomē den lichame wantene ioseph
in .i. reine sendael e leidene ī sijn nuyhe graf
dat hi hadde doen ute houwen ī enē steen E
hi wentelde enen groten steē . tʼdore dies
graues e ghinc wech . E daer warē sittēde
ieghē dat graf maria magdalene e de andʼe
maria E dies anderē daghes die es na pa
rasceuen vʼgaderden de princē dʼ pⁱestʼn e de
pharisei segghēde te pylatū . hʼe wi sijn ghe
dinkende dat dese vʼleidʼe seide noch leuende
Na drie daghe salic op vʼstaen . Daerōme ghe
biedꝫ te hoedene dat graf tote in den derden
daghe dat sine ionghʼn niet en comē bi auē
turē e stelenne E segghē den volke hi es
op ghestaē van den doden e de echtʼste doli
ghe ware quadʼ dan die ierste Pylatus sei
de hen . hebbꝫ hoede Gaet hoedꝫ alsoe ghi
