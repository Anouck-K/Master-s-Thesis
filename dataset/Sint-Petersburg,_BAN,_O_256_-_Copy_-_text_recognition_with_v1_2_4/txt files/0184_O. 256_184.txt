Jo
seidē te hē lidꝫ ouʼ vā hier e gaet ī iudea op dat
dine iōghʼn sien dine wʼke die du does Seker
niemā en doet yet ī dē vʼborghenē e soekꝫ in
oppēbarīghē te sine ochte ghi dese doet oppēbaert
v seluē dʼ werelt wāt sine bᵒedʼe en gheloefdē
niet ī hē Daer ōme seide
hen
iħc mi tijt en qᵃm
noch niet toe maer uwe tijt es altees bereet
De werelt en mach v niet haten . Maer mi
hatse wāt ic gheue ghetughe vā hare wāt
hare wʼke sijn qᵃet Gaet op ghi te desē feeste
daghe Jc en sal niet op gaen te desē feeste da
ghe wāt mi tiit en es noch niet vʼwlt Alse hi
dese hadde gheseghꝫ bleef hi ī galileā Maer alse
sine bᵒedʼe op ghegaē warē doe ghīc hi op tem
feeste daghe niet oppēbare . Maer alse vʼborghē
leke Daerōme sochtē hē de iodē in dē feeste daghe
e si seidē waer es dese . E ī dʼ scarē was vele
mrmʼerīghē vā hē wāt selke spᵃkē hi es goet e
andʼe seidē . Neē Maer hi vʼleidꝫ de scarē Nochtā 
en spᵃc niemā oppēbare vā hē ōme de vᵉse der
ioden| tehās ī middē dē feeste daghe ghīc iħc
op ī dē tēpel e leerde . E de iodē wōdʼdē segghēde
hoe can dese de lettʼn alse hise niet en leerde . .
¶
hēs
iħc ātwʼde hen e seide Mine lerīghe en es niet
mine . maer sine di mi sendde so wie sinē wille
doē wilt hi sal bekīnē vā dʼ lereghē ochte si vā
gode si ochte dat ic vā mi seluē spᵉke . Die vā
hē seluē spᵉct hi soekꝫ pᵒpere glʼie . Die sine glᵒie
soekꝫ die hē ghesēdꝫ heuꝫ es ghewarech ende
ōgherechtecheit en es ī hē niet en gaf v niet
moyses de wet E niemē ute v en doet de wet
wat soecti mi te doene . De scare ātwʼde e seide
ghi hebt dē duuel wie soekꝫ u te doedene . Jħc
ātwʼde e seide hen . Een wʼc wᵃchte ic e alle wōdʼ
di u daerōme gaf v moyses de besnidīghe niet
dat se vā moysē es maer vā dē vadʼn . E ī dē
satʼdaghe besnijddi dē mēsche ochte de mēsche de 
besnidīghe ōtfeet ī dē satʼdaghe dat de wet moyses
niet te bᵒkē en wʼdꝫ . mi vʼōwʼdechdi wāt ic al dē
mēsche ghesōt maecte ī dē satʼdaghe . En wilt
niet ordelen nā dē anesichte Maer ordelꝫ ghe
recht ordeel . Daerōme seidē selke vā ihrlʼm .
En es dese niet diē de iodē soekē te dodene siet
hi spᵉct oppēbare e sien segghē hē niet En
hebben de prīcen niet waerleke bekīt wāt
dese es xc . Maer wi wetē desē wanē hi si .
